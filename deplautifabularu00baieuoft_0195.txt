183
tiarum inter recensiones extabat eius generis, ut nulla prorsus
causa, cur altera utra scriptura mutata esset, conspici posset3
quas si quis ad ‚grammaticos‘ referendas censeat, analogiis ex
lato litterarum Latinarum et Graecarum campo arcessitis suam
sententiam firmet velim, nisi forte grammaticis, qui Plautum re-
censuerint, ingenium prorsus singulare praecipuumque inter omnes
quasi fervorem mutandi arroget. immo earum. maxima pars
necessario, reliqua commode ad illas recensiones novis actionibus
destinatas refertur, unde in recensiones modo Ambrosianam‚ modo
Palatinam transierunt. in eiusmodi exemplorum multitudine si
quis unum alterumve exemptum grammaticaeque potius recensioni
assignatum vult, minime adversabor: de ipsius viae ac rationis,
quam secutus sum, veritate nullus dubito. utraque autem recensio
cum ex illis fontibus correcta sit, in huius generis discrepantiis
utra saepius scripturam Plautinam servaverit numerare ut peri-
culosum ita otiosum est. nam ne urgeam quod iudicium sat
multis locis prorsus nullum fieri potest ob aequam lectionum
praestantiam, casui, non rationi subiectam esse hanc computa·
tionem dixerim: quis enim negaverit fieri posse, ut interdum eo-
dem loco utriusque recensionis scripturae ex illius modi codicibus
desumptae sint atque adeo ut exquisitior scriptura histrioni, sim-
plicior Plauto debeatur? omnes igitur locos, quot quidem recen‘
sioni scaenicae adscribendos esse certum est, si quis de recensio-
num auctoritate integrum iudicium facturus est, non adhiberi
par est.

