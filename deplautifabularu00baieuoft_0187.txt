175

sit, per leges artis criticae insane bene recipiendum est, insanum
bene reiciendum, etsi externa specie, quae quam fallax sit sat
saepe vidimus, quodammodo commendatur. neque in occulto est
consilium correctoris Ambrosiani. etenim cum Most. 908 ‚insanum
bonam‘‚ Bacch. 761 ,insanum magnum‘, Tm'n. 673 ‚insanum malum
hospitium‘ legere meminisset, ad horum exemplorum similitudinem
duobus qui differebant locis docte sane emendavit insanum bene.
Palatinorum autem fidei hoc accedit documentum non mediocre,
quod Bacch. 761, quo loco insanum a Plauto profectum esse testi-
monio Festi p. 113 ‚insanum [insanum magnum Lipsius] pro
valde magnum usus est Plautus‘ certum est, insanum cum fide
servarunt. insane autem praeter Most. 761. Mil. qlor. 24 habes
Cure. 176. locis igitur illis Epicl. 620. Mil. 9l0r. 1180. Tmo. 271
(cf. p. 20 sqq.) nunc accedit quartus, quo manifestum fit omnibus
locis, quibus diversitatem scripturae ad summam antiquitatem
referendam esse grammaticorum eiusdem aetatis testimoniis scimus,
Palatinorum fidem egregie probari, in Ambrosiano correctoris
satis docti manum conspici. ad Militis autem gloriosi versum ut
redeam, Ambrosianum alio quoque loco grammatici correctoris
operam expertum esse suspicor; qui cum exhibuisse videatur
,Nisi unum epityrum estur insanum bene‘, desideratur illi, quo
carere non possumus; pro quo cum in P legatur apud illum, non
absonum est putare apud illum iam archetypi principis versum
invasisse, unde expulerit metrum emendaturus corrector Am-
brosiani comprobato in penthemimeri hiatu.

Caput quartum.

 

Desideraverint qui huius commentationis lectores existant
nonnullos locos, quibus ab aliis retractatio facta iam indicata
sit. quos ne neglegentia omisisse videar, meam de his senten-
tiam quatenus necessarium videbitur exponere in animo est.

Trin. 207 Sciunt id quod in aurem rex reginae dixerit,
P: Sciunt quod Iuno fabulatast cum Iove
A: Item sciunt id quod Iuno e. q. s.
Niemeyerus p. 22 sibi probatam esse dicit Vahleni sententiam,
qui in scholis sciunt e versu 208 eximendum et ex Ambrosiani

