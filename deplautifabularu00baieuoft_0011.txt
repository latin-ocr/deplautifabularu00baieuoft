Liber, cuius ante hunc annum primam edidi partem, nunc
demum integer in publicum prodit, non qualis satisfaciat con>
silio meo ac voluntati, sed qualis e manibus tandem emittendus
erat etsi nondum satis perpolitus maturatusque. nam quod
ubique in litteris diem die doceri videmus, id inprimis valet in
eiusmodi quaestionibus, quae per vias sive omnino novas sive a
paucis temptatas procedant. itaque cum partim ob temporum
angustias partim ob incredibilem typothetae segnitiam in plagulis
imprimendis permultum temporis consumeretur, ego vero huic
quaestioni incumbere numquam desinerem, non potuit non evenire
ut aliquotiens quod initio feceram iudicium immutarem, immutatum
vero profiteri non cunctarer non tanti faciens quod disputationis
cursum, qualem in primi capitis fine proposueram, anxie tenere
ita non licebat. quodsi sub finem inprimis commentationis aliquid
incommodi extiterit, boni consulant quaeso lectores veritati
me non constantis iudicii mendaci speciei studuisse scientes.
deinde non casu neque neglegentia factum est quod nonnulla,
quae ad hanc quaestionem spectant, a disputatione exclusa sunt.
velut quod de hiatu et de versuum discriptionis diversa in recen-
sionibus condicione quaestionem peculiarem non tam instituere
quam in publicum edere nolui, ideo feci, quia ad has quaestiones
intricatissimas enodandas nisi doctissimos quosque neminem esse

idoneum viderem3 terrebant enim iusta dubitatione viribus suis

