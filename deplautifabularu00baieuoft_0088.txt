76

eadem ratione vides auctorem Palatinae recensionis correctionem
instituisse. neque aliter se habet Mil. qlor. 24, qui versus in P,
omissis quibusdam levioribus corruptelis, sic traditus:

Nisi unum epityrum apud illum estur insane bene
aRitschelio Op. phil. III. p. 792 emendatus est:

Nisi unum epityrum illi estur insane bene.
etenim quod codices praebent apud illam, pro glossemate habendum
esse voci illi adscripto, paene certum est. hoc sane mirandum
est, quod neque in A (si modo spatiis litterarum deperditarum
confidere licet), neque apud Varronem (le l. lat. VII 86 verborum
apud illum vel illi vestigium superest. Truc. 579 utraque
scriptura simili modo atque in Pseuduli versu tradita est3 quo
versu cum P (Ambrosiani scriptura aetatem non tulit) praebeant
,ad te ferre me iussit tibi Dona‘‚ de eiciendis verbis ad te, qui
videlicet ad tibi interpretationis causa additi sunt, nemo dubitat,
quamvis de versu restituendo ambigatur. simile, sed idem di-
versum cst, quod perspicuitatis causa Pers. 576 quidam gramma-
ticus ad adduco addidit ad te, quo facile caretur. non magis, quam
hoc versu verbum ferendi, corrector quidam verbum afferendi
cum dativo personae coniunctum toleravit V. Pers. 498, cuius
anapaesticam mensuram hodie vix quisquam addubitabit. glosse-
mate autem auctus in P sic. legitur:

Nam e Persia ad me allatae modo sunt istae a meo do-

mino. ΙΙ quando? Η haud dudum.

in A extat

Nam ex Persia sunt istaec adlatae mihi ........ quando?

haud dudum

cuius ut integra scriptura indagetur, respiciendus est versus 461,
quem cum antecedentibus in P (de A nihil notum) sic legimus:

459 Sagaristio, heus⁷ exi atque educe virginem

460 Et istas tabellas, quas consignavi tibi,

146 Quas tu attulisti mihi ab ero meo usque e Persia.
ubi cum tabellas educere tolerari non posse Ritschelius rectissime
sentiret 1), eofer‘2) vel adfer addidit, deletis verbis ab ero meo ut

 

¹) Quode si secus quis iudicaverit, conferat velim Pseud. 711
Attuli hunc. Η quid? attulisti? ΙΙ adduxi volui dicere,
unde quam diligenter verborum adducere et adferre significationem distinuerit
poeta, optime cognoscitur: non igitur veri est simile, eum Pers. 461 idem
vitium admisisse, quod Pseuduli loco deridet.

²) Cf. Bacch. 714.

