141
(supra v, 842. 843) spurii habendi sunt, nam et pravo Ioco le—
guntur (Acidalius post 745 posuit [cuius transpositio supra numeris
Ritschelianis indicata est]) et prorsus inepti sunt3 nam „dimissis
manibus“ vulgo dicebant, „dimissis pedibus“‚ quod corrigendi
causa [secundum A] affertur, nihil est. sin hi duo versus tenendi
sunt, necessario amplectenda est et transpositio Acidalii et Pala-
tinorum codicum scriptura, ut coquus prius „dimissis pedibus“‚
deinde se corrigens ‚2manibus“ dixerit‘. rectissime haec Ussingius3
et sunt vv. 842. 843 tenendi propterea, quod eum odorem sub-
sequens verba is odos inelegantissime dictum esset, contra aptum
atque adeo necessarium est, si duo versus intercedant. itaque
Ambrosianus retractationem expertus est.
Pseud. 723 (cf. Loewius Anal. Plauc. p. 169)

A: Egone? ΙΙ tu istic ipsus, inquam, si quidem hoc vivet caput

P: Egone? ΙΙ tute. ΙΙ ego[n]'? ipsus inquam e. q. s.
si in utraque recensione extaret ,tu istic ipsus, inquam‘ quis
dubitare auderet? at quoniam in altera recensione aliud quiddam
est, res arbitrii nostri est. ac triplicem personarum mutationem e
grammatici ingenio profectam esse nemo facile contendat, cum
a grammaticorum ratione corrigendi tale quid alienissimum sit.
eadem autem quam apte ad exempla-r histricum referri possit
nemo non videt. sed fortasse ab ipso Plauto profecta est. optime
enim oratio sic procedit, ut interroganti Calidoro eyone? Pseudulus
nihil nisi tute respondeat, cum vero ille incredulus iterum instet,
iracundus iam ac vehemens fortiore affirmatione utatur ipsus in-
quam. quod minus bene se habet in A, ubi interrogationi eyone?
sine causa vehementissime respondetur tu *istic ipsus inquam. tu
istic autem non tam singulare est, ut non potuerit cuidam ser-
monis comici perito in mentem venire. Ussingius enim ad Amph.
362 citat Amph. 366 G.-L. 575 (tu istic) 747 (tute istic) Men. 651.
653 tu istic inquam, 937 tu, tu istie, inere. 759 tu istic ipsus. sed
utra scriptura Plautina sit, hic non tanti est momenti quanti ut
diversitatem ex scaenica recensione repetendam esse statuatur.

Casui fortasse non consilio tribuendum est quod Pseud. 1010,
quem versum Ussingium secutus (cf. adn, ad xi.) sic lego:

 

v. Arist. probl. 5, 8. Theophr. char. 3 extr⁴⁷ i. e. qui manus in diversam
partem movet, ut altera ante corpus porrigatur, altera post, ut fit in con-
tentione cursus. in vasculis antiquis saepe sic currentes conspiciuntur.

