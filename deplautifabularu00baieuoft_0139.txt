127
in A Studemundo teste sunt:
TOX, age, age nunc tu: in proelium
Vide ut ingrediare auspicato. VI. liquidumst auspicium: tace.
TOX. Curato, ut praedati pulcre ad castra convortamini.
Concede istuc; ego illam adducam. DORD. age ut rem
in nostram putas.

TOX. Ehodum huc virgo, vide sis quid agaS. VI. taceas,

curabo ut voles.

TOX. Sequere me3 adduco hanc, si quid vis ex hac per-

contarier.

ubi Palatinorum versus sententiae plane satisfaciunt, in iis vero,
qui ex A accedunt, Toxili adhortationes, ut virgo bene rem gerat,
nimis coacervatae suspicionem interpolationis iniciunt, quamquam
certum eius indicium inveniri nullum posse conced03 neque enim
offendo ego quidem in elocutione ‚curabo ut voles‘, de qua in-
fra agam. sed secundum nostram disputationem hoc rationi
convenit, ut statuamus versus qui in solo A extant aut in P
casu excidisse aut ad eundem fontem, unde alii multi versus
petiti sunt, exemplar dico histricum, referendos esse.

De singulis versibus, quos altera tantum recensio praebet, iudi-
cium suapte natura minus planum est3 namque ubi in altera recen-
sione complures deinceps versus, qui desiderari possunt, extare, in
altera deesse videmus, casum valuisse non facile concedemus
singulos vero versus in utraque recensione librarii sat saepe mero
errore omiserunt, non solum ubi ex simili duorum versuum
initio aut exitu excusationem habent neglegentiae¹), sed etiam
ubi nec quid erroris ansam dederit perspici potest nec de versu
in altera recensione de industria deleto cogitare licet.²) quodsi
quis eos versus, quos in A solo servatos ego ex alio fonte deri-
vatos iudico, in P potius casu omissos esse contendit, eum argu-
mentis sane refellere non possum. nihilo setius ob singularem
eorum condicionem eos nolo omittere.

¹) Sic in A perierunt Mil. ylor. v. 851 aut, 852 (cf. Ribbeckius in ed. ad
ν. 846). 1405 (1402 Ribb.) Men. 478, quem cum Vahleno pro genuino habeo;
in P Trin. 409. Men. 279. 285. Most. 833. 951. 990 (nisi hic in A potius
interpolatus est). Pers. 559. 700. 730. Truc. 384.

²) Velut in A Pseud. 293—295. Epid. 597-599, quos Goetzius me quidem
iudice non recte uncis inclusit, Poen. 424, in P Pseud. 422. 933. Men. 165.
171. 172. Most. 600. Mil. 402. Pers. 415. 598. Poen. 286. 287. Epid. ’682.

