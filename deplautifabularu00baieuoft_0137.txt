125

vix haec dixit, cum Theopropides egreditur, cuius primis verbis,
quae Tranio metuerat, confirmantur. en habes strictum et prae-
cisum orationis progressum. A vero post v. 1054 quinque¹)
versus inserit, quorum quid primis quattuor fucrit ne Studemun-
dus quidem dispexit. sed ultimus solus

praeoccupabo atque anteveniam et foedus feriam: me moror
sufficit ad interpolationem detegendam. ac primum quidem
dictionem vix quisquam laudaverit: praeoccupabo et anteveniam
eiusdem sunt significationis3 coniunctionum atque et et usus satis
incommodus; verba me moror ex abrupto adduntur. deinde haec
deliberes velim: Tranio res a se gestas per imagines de bello
(1047 sqz) et institutis publicis desumptas (1049—1051) de-
scripserat. versu autem 1055 metaphoris relictis quem in locum
res iam nunc deductae sint simpliciter narrat. eundemne nunc
credamus iterum ad imaginem militarem rediisse? quod vero se
anteventurum et praeoccupaturum id est novis machinationibus
perniciem instantem defensurum dicit, minime quadrat ad poetae
consilium, secundum quod ad finem iam fabula properat, Tranio-
que, quamquam fugere poterat, in scaena remanet. magna autem
et nova facinora nuntiare neque quidquam perficere poetae
dignum non est, sed poetastri more solito poetae imagines
amplificantis proprium. deinde in eo haerendum est, quod neque
quid praeoccupaturus neque cui anteventurus neque quocum
foedus facturus sit dicitur. in fine autem versuum interpolatorum
eandem habes formulam ,me moror‘‚ qua Stich. 445 a digressioni-
bus ad fabulae actionem denuo persequendam animum revocavit
histrio3 quae quam commoda ad hunc finem visa sit interpola-
toribus inde videmus, quod tertium in versibus interpolatis
paullulum immutata invenitur Poen. 9243 cf. Loewius Act. soc.
philol. Lz'ps. VI p. 253. aliis quibusdam locis Ambrosiani me-
moria adeo oblitterata est, ut de argumento versuum, quos solus
exhibet, nihil constet. de his igitur ita iudicandum est, ut certis
iudicandi adminiculis carentes solam rationem sequamur lacu-
namque in editionibus non indicemus, nisi etiam Palatinorum
memoriam lacunosam esse sive externis sive internis indiciis-in—
tellegitur.

Most. v. 933 Phaniscus et advorsitor in scaenam prodeunt,
ut erum suum Callidamatem cum filio Theopropidis in huius domo

 

¹) Studemundus l. c. Ritschelium corrigens.

