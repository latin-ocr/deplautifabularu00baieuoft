11
P: Mihi etiam familiae omni sit meae atque adeo ut
frumento affluam
Al: Mihi et malitiae meae (de sequentibus verbis non constat).
altera scriptura videtur fuisse atque adeo, altera adeo ut. etiam
vero illud Palatinorum sententia carens ita expedio, ut iam olim
margini adscriptum alieno loco in P irrepserit3 de quo corrupte-
larum genere cf. C. F. W. Mueller Pros. Plaut. p. 524 sq. 674.
Addit. 86 sq. Scho'll Praef. Tmo. XVI sq. reponendum autem
est ante affluaym itaque has versus formas habes:
Mi et familiae omni sit meae atque adeo frumento iam Affluam,
vel
Mi et familiae omni sit meae, ut adeo e. q. s.

Sed, ut e deverticulo redeam, his exemplis nihil aliud probare
studui, nisi Loewium iniuria diversitatem scripturae ex corrup-
tela derivare3 de uc hoc loco vel retinendo vel resecando postea
videbimus. vides autem, recensionum scripturae quamvis diversae
sint, tamen per se neutram alteri cedere, ut iam metrica ratio
sola restet, qua lis dirimatur. ac Loewius quidem ex memoria
Palatium—um hanc stropham sat elegantem enucleavit:

¹ Qui haec habent consilia:
Ubi data occasiost, rape clepe
Tene, harpaga, bibe, es, fuge.
Hoc eorumst opus: mavelis ¹)
Lupos apud oveis linquere
Quam hos domi custodes.
quae quamvis scite excogitata sit, tamen noluerim pro vere
Plautina habere. neque enim hi breves versiculi concitatusque
rhythmus, quibus varios potius animi motus, dubitationem spem
gaudium, poeta exprimere solet, totius cantici indoli conveniunt,
neque versus, de quibus agimus, singulari quodam novoque
argumento, unde rationem metri mutati repetere possis, insignes
sunt. immo ut poeta consilio totum fere canticum metris iambicis,
trochaicis, anapaesticis, quippe quae tumultuosae lenonis orationi
maxime accommodata sint, intermissis passim clausulis, percurrere
voluit,ita hic quoque unum ex illis metri generibus ut restituamus non
solum argumenti similitudo, sed etiam cum Ambrosiani tum Palati—
norum memoria nos monet. atque Palatinos si sequimur, lenissima
mutatione facta metrum nulla ex parte reprehendendum prodit:
Hoc eorum opust, ut mavelis lupos apud oveis linquere
Quam hos domi custodes.

 

¹) deleto ut ante mavelis.

