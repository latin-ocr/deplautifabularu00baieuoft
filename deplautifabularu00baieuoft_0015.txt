3

invasissent pravae scripturae, eas fere omnes repetendas esse
aut ex librariorum erroribus aut ex propria natura sermonis
Plautini, qui linguae cotidianae consuetudinem dicendi laxam
et quasi remissam imitatus facillime librarios pelliceret, ut verba
omitterent adderent transponerent inter se mutarent3 Palatinorum
autem praeterea non pauca vitia inde nata esse, quod librarii
litteras unciales in minusculas prave transcripsissent vel exem-
plaribus male habitis et lacunosis usi essent.

Sic qui iudicabat⁷ debebat profecto antiquitati codicum quam
plurimum tribuere, cum in antiquissimum codicem omnium minime
tales librariorum errores invasisse consentaneum esset. itaque
Ritschelius rationi prorsus convenienter, num Palatinae recensionis
archetypus pari vel adeo maiore bonitate quam A fuerit, nihil valere
dicit ad emendandum poetam, quoniam illa recensio, qualis a saecu-
lorum sordibus libera olim fuerit, nunc repraesentari nequeat3 immo
Ambrosiano codici propter aetatem praestantiam bonitati vicariam
adiudicandam esse, ubicunque pari bonitate sint discrepantes inter
se scripturae (Prol. LXIII sq. = Op. ple. V 3:22). deinde ex eodem
Ritschelii iudicio altera quoque lex artis criticae exercendae fiuxit,
quam etsi ipse numquam quod sciam disertis verbis promulgavit,
tamen reapse in comoediis edendis secutus est. etenim sicubi
Ambrosianus versum ab omni parte integrum exhibebat, in P vero
altera lectio aeque bona extabat, quae neque casu orta erat neque,
ut Ritschelio videbatur, interpolationem redolebat, spinosum erat
negare utramvis versus formam Plautinam esse posse neque
facile perspiciebatur utra maiore cum iure reciperetur. hac igitur
ratiocinatione Ritschelius saepe adductus est, ut ex utriusque
recensionis testimoniis in unum conflatis Plauti verba reciperare
studeret, id quod ratione dissuadetur, ubi primum correctorem
quendam in altera recensione sua verba Plautinis saepius subiecisse
cognitum est. ut pauca exempla sed ea satis memorabilia afferam,
cum Mil. ylor. 24 in A extet ,[cstur] insanum bene‘, in P et apud
Varronem (le. l. l. VH 86 ,estur insane bene‘‚ Ritschelius, ne quid
ex verbis in codicibus traditis periret (Op. ple. ΙΙΙ 791), utraque
scriptura confusa edidit ,insanum insane bene‘. postea demum
verum adsecutus est (Upplae. ΙΙΙ 789). etiam gravius est, quod
Stich. 632 versus in recensionibus quam maxime discrepantes

A: ........ erunt Gelasime vide nunc consili . . ano opust
P: Iamne abisti? Gelasime vide, quid es capturus consilii
sic contaminavit:

1*

