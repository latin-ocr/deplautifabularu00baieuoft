17

Mus. Rhen. vol. XXXVIII p. 10 certissima emendatione pro ea ipsa
(sic P) vel ipsa (sio A) scripsit eapse. haec vero vox cum
bacchiaco Ambrosiani metro non coit. quis igitur dubitaverit de
Ambrosiani fraude?

Cistell. II 1, 42 Palatinorum versus

Anne ut etiam quid consultura sis sciam MEL. Perge eloqui
quo, modo deleveris ut, quin manus poetae repraesentetur non du-
bium est, ab Ambrosianae recensionis auctore in senarium con-
tractus est, ut et sciam deletis, sis metri gratia in es mutato,
personae mutatione sublata:

Anne etiam quid consultura es perge eloqui.
in absurda quae inde evadit sententia si quis casum potius quam
consilium agnoscendum esse colligat) suam sibi habeat opinionem:
ego certe versum a correctore subornatum esse veri similius
habebo, quam ut ex quadruplici librariorum errore mero casu
senarium evasisse credam.

Hi fere sunt loci, quibus Ambrosiani corrector metricus
audacioribus verborum mutationibus versuum genera mutavit3
nolui enim eo progredi, ut eos quoque locos afferrem, quibus
aut metra incerta aut discrepantiae recensionum tam exiguae
sunt, ut de correctorum metricorum industria merito dubites.

Palatinos eiusmodi retractatione, qualem in A demonstravi-
mus, in iis saltem partibus, quibus comparatio cum Ambro-
siano institui potest, paene omnino liberos esse confirmare posse
mihi videor3 nam ubi fere ab Ambrosiani recta versuum distributione
Palatini distant, satis constat eam potissimum rationem valere,
ut librarii sive codicis archetypi sive ipsorum Palatinorum aut
versuum fines neglexerint aut ob spatii rationem duos versus in
unum contraxerint, ut genus versuum in P mutatum sit, duobus
locis videtur factum esse, qui tamen cum consilio metri con-
stituendi incredibilem correctoris imprudentiam ostendunt, ne-
quaquam comparandam illam cum doctrina eius, qui Ambrosianum
recensionem confecit.

Epid. 21 Ambrosianus proximis versibus convenienter octo-
narium iambicum exhibet:

- Voluptabilem mihi nuntium tuo adventu adportas Thesprio.
versus finem in archetypo Palatinorum mutilum infelicissima
opera corrector quidam sic restaurare studuit:

Voluptabilem mihi nuntium tuo adventu adtulisti.
Nec plus profecit Stich. 314. 315

2

